Het conceptueel informatiemodel voor agrarische Landschapselementen (IMLE) beschrijft de gegevensdefinitie van de referentielaag Landschapselementen van Rijksdienst voor Ondernemend Nederland (RVO). De referentielaag landschapselementen wordt door RVO intern gebruikt om het subsidieverleningsproces te ondersteunen. IMLE heeft als doel om de inhoud en de kwaliteitseisen van deze laag te beschrijven. In IMLE worden 3 hoofdtypen Landschapselementen beschreven: Hout, Water en Overig. Deze typen worden uit de BGT gehaald. Vervolgens word deze laag verrijkt met bomen uit het Neo bomenbestand. De IMLE catalogus geeft een overzicht van deze objecttypen en welke kwaliteitseisen hieraan worden verbonden.
