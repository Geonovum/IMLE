Inleiding
---------

Een landschapselement is een onderdeel van het landschap dat als een vrij
homogeen deel van het totale beeld wordt ervaren. Landschapselementen zijn de
bouwstenen die samen de structuur van het landschap bepalen. Verschillen in
aard, hoeveelheid en samenhang van landschapselementen dragen bij aan de
karakteristieke kenmerken van het landschap. Ze hebben veelal een historische
achtergrond: de invloed van de mens in het verleden op het landschap is er dan
in terug te vinden. Een voorbeelden van landschapselementen zijn bijvoorbeeld 
solitaire bomen die op landbouwgrond staan of pestbosjes waar vroeger door zieke 
bezweken vee in quarantaine werd geplaatst. Verder kan een agrarisch ondernemer 
ook de wilde bijen helpen door bloemrijke bermen niet te maaien. Ook dit zijn landschapselementen.

Veel landschapselementen hebben naast een historische en een landschappelijke
ook een landschapsecologische functie: ze kunnen dan beschouwd worden als
ecotopen in een ecosysteem. Ook reliëfvormen met een voornamelijk natuurlijke
ontstaanswijze, aangeduid met het geomorfologische begrip landvorm, worden
landschapselementen genoemd.

Voor beheer en behoud van landschapselementen kunnen landbouwers aanspraak maken
op een financïele ondersteuning vanuit locatiegebonden regelingen van het
Gemeenschappelijk Landbouw Beleid (GLB). Rijksdienst voor Ondernemend Nederland
(RVO) is uitvoerder van de beoordeling en afhandeling van deze
subsidie-aanvragen.

### Doel

Het informatiemodel Landschapselementen (IMLE) heeft als doel om de inhoud en de
kwaliteitseisen van de referentielaag Landschapselementen van Rijksdienst voor
Ondernemend Nederland (RVO) te beschrijven.

### Toepassingsgebied

Het informatiemodel Landschapselementen (IMLE) beschrijft de gegevensdefinitie
van de referentielaag Landschapselementen van Rijksdienst voor Ondernemend
Nederland (RVO). De referentielaag Landschapselementen is een informatieproduct
welke is samengesteld uit verschillende bronnen en door RVO wordt toegepast bij
de beoordeling van subsidie-aanvragen van landbouwers. De referentielaag LE
speelt een belangrijke rol bij het uitvoeren en afhandelen van deze aanvragen.

Er zijn geen andere toepassingen onderkent bij de ontwikkeling van het IMLE. Het
toepassinggebied van dit IMLE is daarmee in beginsel beperkt tot het interne
werkproces van RVO inzake de afhandeling van locatiegebonden regelingen in het
kader van het Gemeenschappelijk Landbouw Beleid (GLB).

### Leeswijzer

In hoofdstuk 2 worden de ontwerpprincipes waarop het informatiemodel is geënt
beschrijven. In hoofdstuk 3 worden de algemene principes beschreven. In
Hoofdstuk 4 wordt de gegevenskwaliteit beschreven. In hoofdstuk 5 e.v. wordt het
conceptuele model beschreven.
